---
description: >-
  Ook bij Koppeltaal wordt veel gebruik gemaakt van vakjargon. In deze
  afkortingen en begrippenlijst vindt je een korte en bondige uitleg van deze
  terminologie.
---

# Afkortingen en begrippenlijst

### Abonnement

Een inschrijving van een applicatie voor het ontvangen van informatie over een behandeling.

### Applicatie

Alle vormen van ICT-systemen en eHealthplatforms die voor een zorgaanbieder relevant zijn om gegevens tussen uit te wisselen in de context van blended care behandelingen.

Synoniemen: Application, App

### Applicatie realisatie

Een versie van een applicatie in 1 specifiek domein.

Synoniemen: Applicatie instantie, application instance

### Authenticatie

Het proces waarbij iets \(iemand\) nagaat of iets\(iemand\) daadwerkelijk is wat\(wie\) het\(hij\) beweert te zijn.

NEN 7510-1:2017: het verschaffen van zekerheid met betrekking tot de juistheid van een geclaimde karakteristiek \[BRON: NEN-ISO/IEC 27000:2014\]

### Autorisatie

NEN 7510-1:2017: Het toekennen van bevoegdheden. \[BRON: NEN 7510:2011\].

### AVG

Algemene Verordening Gegevensbescherming. In de hele Europese Unie \(EU\) geldt dezelfde privacywetgeving. De Wet bescherming persoonsgegevens \(Wbp\) geldt niet meer.  
 \(Verordening \(EU\) 2016/679 van het Europees Parlement en de Raad van 27 april 2016 betreffende de bescherming van natuurlijke personen in verband met de verwerking van persoonsgegevens en betreffende het vrije verkeer van die gegevens en tot intrekking van Richtlijn 95/46/EG\).

### Bbsn-z

Besluit gebruik **b**urger**s**ervice**n**ummer in de **z**org.

### BSN

Burger Service Nummer \(BSN\). Uniek identificerend nummer voor iedereen die een relatie heeft met de Nederlandse overheid; cijfermatig gelijk aan het sofinummer. Dit nummer mag alleen worden verwerkt of uitgewisseld als dit uit een betrouwbare bron komt of is verkregen van een partij die het nummer al uit een betrouwbare bron heeft verkregen.

### Behandelaar

De uitvoerder van een behandeling.

### Blended care

Bij blended care worden reguliere face-to-face gesprekken gecombineerd met online interventies zoals bijvoorbeeld chat, beeldbellen, online behandelmodules en online inzage in het eigen gezondheidsdossier.

Synoniemen: Zorgproces

### CarePlan

Is een plan waarin de wensen, mogelijkheden, behoeftes en beperkingen van **een** cliënt staan. Ook staan er doelen en activiteiten in en worden de afspraken over zorg erin vastgelegd.

Synoniemen: ZorgPlan, Behandelsplan

### DAP

Dossier Afspraken en Procedures waarin operationele werkafspraken tussen aanbieder \(ICT-dienstverleners\) en gebruikers \(zorgaanbieder\) staan omschreven.

### Derden

Anderen dan behandelaar of patiënt die bij de behandeling worden betrokken, zoals naaste familie.

Synoniemen: Related person

### Domein

Een domein, in Koppeltaal, is synoniem aan een zorgaanbieder, en beperkt de gegevensuitwisseling tot interne gegevensuitwisseling onder verantwoordelijkheid van de betreffende zorgaanbieder. Domeinen worden op de Koppeltaal server afgedwongen.

Synoniemen: Domain

### eHealth

Het gebruik van informatie- en communicatietechnologie om personen met psychische klachten en/of aandoeningen te informeren en/of te ondersteunen met betrekking tot hun \(psychische\) gezondheid om zo het herstelproces en daarmee hun kwaliteit van leven te verbeteren.

### EPD

Het **E**lektronisch **P**atiënten **D**ossier wordt gebruikt om patiëntengegevens in digitale vorm te bewaren en beschikbaar te maken. Het doel van een EPD is meestal het zorgproces rondom een patiënt te ondersteunen. 

### FHIR

**F**ast **H**ealthcare **I**nteroperability **R**esources \(FHIR\) is een interoperabiliteitsstandaard om gezondheidsgegevens tussen informatiesystemen van zorgverleners te kunnen uitwisselen.

### Gebruiker

Zorgverlener, medewerker, beheerder of patiënt die een applicatie gebruikt.

NEN 7513-2018: Natuurlijke persoon, organisatie of proces in een informatiesysteem, betrokken bij een actie.

### HL7v3

Health Level 7 version 3. Internationale organisatie voor standaardisatie van de informatie-uitwisseling \(bij v3 op XML gebaseerde standaard\) in de zorg. In de documentatie die betrekking heeft op de techniek wordt soms de term HL7 gebruikt als verwijzing naar HL7v3.

### Interventie

Software en systeem die de cliënt gebruikt in het kader van een behandeling ter ondersteuning of bij een doelbewuste ingreep. Een App is een type interventie.

### Leverancier

Leveranciers van applicaties.

Synoniemen: IT-deelnemer

### NEN

NEderlandse Norm. Voor informatiebeveiligingsbeleid in de zorg zijn de NEN 751xx normen van belang. 

### OAuth

OAuth \(Open Authorization\) is een open standaard voor autorisatie. Gebruikers kunnen hiermee een programma of website toegang geven tot hun gegevens, die opgeslagen zijn op een andere website, zonder hun gebruikersnaam en wachtwoord uit handen te geven.

### Patiënt

Een persoon die een behandeling krijgt of zal krijgen.

Synoniemen: Cliënt

### Portaal

Een portaal is een webpagina die uit diverse bronnen geselecteerde informatie biedt en/of toegang geeft tot verschillende informatiebronnen en/of services \(apps\).

### Resource

FHIR hanteert de definitie Resource \(lijst met mogelijke Resources: [https://www.hl7.org/fhir/resourcelist.html](https://www.hl7.org/fhir/resourcelist.html)\)

Synoniemen: gegevensbron

### ROM

Routine Outcome Monitoring is de methodiek in de geestelijke gezondheidszorg waarbij regelmatig metingen gedaan worden van de toestand van de cliënten met het oog op evaluatie en eventueel bijsturing van de behandeling.

### SMART

Staat voor "Substitutable Medical Applications, Reusable Technologies" en ontstond in 2010 met als doel een standaardraamwerk te bouwen dat de ontwikkeling mogelijk maakt van het onderling kunnen uitwisselen van zorgapplicaties.

### URI

Universal Resource Identifier. Wijze van identificeren van informatiebronnen op het internet.

### URL

Uniform Resource Locator. Verwijst naar de locatie van een informatiebron, bijvoorbeeld een webpagina of een ander bestand.

### VIPP

Versnellingsprogramma Informatie-uitwisseling Patiënt en Professional.

### VZVZ

Vereniging van Zorgaanbieders voor Zorgcommunicatie.

### Zorgaanbieder

Een instelling dan wel een solistisch werkende zorgverlener.

Synoniemen: Zorginstelling, domein



